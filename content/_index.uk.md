---
title: "Інструкція Briar"
---

# Що таке Briar?

Briar — це застосунок для листування активісток, журналістів і загалом усіх, кому треба безпечний, простий і надійний засіб зв'язку. На відміну від звичних застосунків для листування, Briar не залежить від центрального сервера, а синхронізує повідомлення прямо між користувацькими пристроями. У разі втрати інтернету, Briar може синхронізуватись через Bluetooth чи Wi-Fi, підтримуючи обмін даними в кризових ситуаціях. Поки інтернет є, Briar може синхронізуватись через мережу Tor, захищаючи людей та їхні відносини від стеження.

# Встановлення

Briar [доступний на Google Play](https://play.google.com/store/apps/details?id=org.briarproject.briar.android) для Android-пристроїв.

> **Порада:** якщо не певні, чи у вас Android-пристрій, пошукайте серед встановлених застосунків Play Store. Якщо знайшли, то у вас Android.

Якщо у вас Android-пристрій без Google Play, вебсайт Briar має інструкції, як встановити застосунок через [F-Droid](https://briarproject.org/fdroid.html) чи [прямим завантаженням](https://briarproject.org/apk.html).

# Створення облікового запису

![Створення облікового запису](/img/create-account.png)

При першому відкритті Briar запропонує вам створити обліковий запис. Можете обрати будь-який псевдонім і пароль. Пароль повинен містити принаймні 8 символів і його має бути складно вгадати.

> **Застереження:** ваш обліковий запис Briar безпечно зберігається на вашому пристрої, не в хмарі. Якщо видалите Briar чи забудете пароль, то більше не зможете відновити обліковий запис.

Натисніть «Створити обліковий запис». Щойно ваш обліковий запис буде створено, ви перейдете до переліку контактів.

{{< break-do-not-translate >}}

# Додання контактів

![Варіанти додання контакту](/img/add-contact-options-cropped.png)

Щоб додати контакт, торкніть значок «плюс» унизу праворуч переліку контактів.

Оберіть один із двох варіантів, що з'являться.

{{< break-do-not-translate >}}

## Додати контакт віддалено

![Віддалене додання контакту](/img/add-contact-remotely.png)

Скопіюйте посилання <code>briar://</code> і надішліть його особі, котру бажаєте додати.
Або оберіть кнопкою «Поширити» застосунок, яким слід надіслати посилання.

Вставте посилання, отримане від особи, котру бажаєте додати, в текстове поле внизу.
Натисніть «Продовжити» й оберіть псевдонім для нового контакту.

Далі ви побачите екран «Нерозглянуті запити на контакт»
із даними про стан кожного нерозглянутого запиту. Briar
повторює спроби з'єднання, поки не додасть контакт.

Після успішного з'єднання, вас буде навзаєм додано до списків контактів.
Вітаємо! Ви готові до безпечного спілкування.

Якщо Briar так і не зможе з'єднатися з контактом за 48 годин, перелік нерозглянутих заявок покаже повідомлення «Не вдалося додати контакт». Вам обом слід буде видалити нерозглянуті заявки з переліку й повторити взаємне додання посилань.

{{< break-do-not-translate >}}

![Запити на контакт](/img/add-contact-pending-cropped.png)

{{< break-do-not-translate >}}

## Додати контакт поблизу

![Додання контакту, крок 1](/img/add-contact-1.png)

Інший шлях додати контакт — зустрітися з особою, котру бажаєте додати. Вам обом слід навзаєм просканувати QR-коди з екранів. Це забезпечить вам з'єднання з правильною особою, тобто більш ніхто не зможе прикинутись вами чи прочитати ваші повідомлення.

Торкніть «Продовжити», коли будете готові почати.

{{< break-do-not-translate >}}

![Додання контакту, крок 2](/img/add-contact-2.png)

Вирівняйте камеру так, щоб QR-код вашого контакту потрапив до видошукача. Можливо, доведеться зачекати фокусування камери декілька секунд.

Коли камера просканує QR-код, ви побачите повідомлення «Чекаємо, поки контакт відсканує та з'єднається». Тоді контакт зможе просканувати ваш QR-код.

{{< break-do-not-translate >}}

![Перелік контактів показує щойно доданий контакт](/img/contact-list-with-contact-cropped.png)

Ваші пристрої обміняються даними, й за кілька секунд вас буде навзаєм додано до списків контактів. Вітаємо! Ви готові до безпечного спілкування.

{{< break-do-not-translate >}}

# Листування ##

![Особиста розмова](/img/manual_messaging-cropped.png)

Щоб надіслати особисте повідомлення, торкніть потрібне ім'я в списку контактів.

> **Зауважте:** всі повідомлення Briar наскрізно зашифровано, тож більш ніхто не зможе їх прочитати.

Якщо ваш контакт не в мережі, то повідомлення надійде наступного разу, коли ви будете в мережі одночасно.

{{< break-do-not-translate >}}

# Представлення контактів ##

![Початок представлення](/img/introduction-1-cropped.png)

Ви можете знайомити контакти Briar між собою. Це дає їм змогу сконтактувати без зустрічі. Щоб представити когось, торкніть їхнє ім'я в переліку контактів та оберіть «Познайомити з контактом» у меню.

{{< break-do-not-translate >}}

![Обрання іншого контакту](/img/introduction-2-cropped.png)

Далі оберіть, кому слід представити перший контакт.

{{< break-do-not-translate >}}

![Додання повідомлення для обох контактів](/img/introduction-3-cropped.png)

Додайте необов'язкове повідомлення для контактів, тоді торкніть «Познайомити з контактом».

{{< break-do-not-translate >}}

![Запит на знайомство](/img/introduction-5-cropped.png)

Ваші контакти побачать повідомлення: чи погоджують вони знайомство. Якщо обидва контакти погодяться, їх буде додано до переліку контактів навзаєм і вони зможуть безпечно спілкуватися.

{{< break-do-not-translate >}}

# Приватні групи ##

![Головне меню показує виділену функцію приватних груп](/img/nav-drawer-private-groups.png)

Briar дає змогу розмовляти одразу з групою контактів. Для створення групи відкрийте головне меню та оберіть «Приватні групи». Відкриється перелік приватних груп. Торкніть значок «плюс», щоб створити групу.

{{< break-do-not-translate >}}

![Створення приватної групи, крок 1](/img/create-private-group-1-cropped.png)

Оберіть назву для групи й торкніть «Створити групу».

{{< break-do-not-translate >}}

![Створення приватної групи, крок 2](/img/create-private-group-2-cropped.png)

Далі оберіть контактів, яких бажаєте запросити до групи. По завершенню натисніть значок «пташка».

{{< break-do-not-translate >}}

![Створення приватної групи, крок 3](/img/create-private-group-3-cropped.png)

Додайте необов'язкове повідомлення для обраних контактів, тоді натисніть «Надіслати запрошення». Контакти побачать повідомлення — запрошення долучитися.

{{< break-do-not-translate >}}

![Перелік приватних груп показує щойно створену групу](/img/create-private-group-4-cropped.png)

Нову групу буде додано до переліку ваших приватних груп, де перелічено всі групи, до яких ви належите.

{{< break-do-not-translate >}}

![Розмова в приватній групі](/img/private-group-2.png)

Листування в приватних групах організовано в треди. Будь-хто в групі може відповісти на повідомлення чи створити тред.

Запрошувати когось до групи може лише та особа, що її створила. Будь-хто може вийти з групи, і якщо саме ця людина вийде, то група розформується.

{{< break-do-not-translate >}}

# Форуми

![Головне меню показує виділену функцію форумів](/img/nav-drawer-forums.png)

Форум — це загальнодоступна бесіда. На відміну від приватної групи, будь-хто в форумі може запрошувати своїх контактів.

Для створення форуму відкрийте головне меню та оберіть «Форуми». Відкриється перелік форумів. Торкніть значок «плюс», щоб створити форум.

{{< break-do-not-translate >}}

![Створення форуму](/img/create-forum-1-cropped.png)

Оберіть назву форуму й торкніть «Створити форум».

{{< break-do-not-translate >}}

![Перелік форумів показує щойно створений форум](/img/create-forum-2-cropped.png)

Новий форум буде додано до вашого переліку форумів, де показано всі форуми, до яких ви належите.

{{< break-do-not-translate >}}

![Поширення форуму, крок 1](/img/share-forum-1-cropped.png)

Щоб поділитися форумом із контактами, відкрийте форум дотиком і торкніть значок поширення.

{{< break-do-not-translate >}}

![Поширення форуму, крок 2](/img/share-forum-2-cropped.png)

Тоді оберіть контакти, яким слід поширити форум. По завершенню натисніть значок «пташка».

{{< break-do-not-translate >}}

![Поширення форуму, крок 3](/img/share-forum-3-cropped.png)

Додайте необов'язкове повідомлення для обраних контактів і торкніть «Поділитися форумом». Контакти побачать повідомлення — запрошення долучитися.

{{< break-do-not-translate >}}

![Розмова в форумі](/img/forum-1.png)

Листування в форумах організовано в треди. Будь-хто в форумі може відповісти на повідомлення чи створити тред.

Будь-хто в форумі може запросити інших, і будь-хто може вийти — зокрема особа, що його створила. Форум продовжує існувати, поки присутня хоча б одна особа.

{{< break-do-not-translate >}}

# Блоги

{{< break-do-not-translate >}}

![Головне меню показує виділену функцію блогів](/img/nav-drawer-blogs.png)

Ваш обліковий запис Briar має вбудований блог. Можете надсилати туди новини й повідомлення про своє життя. Ваш блог автоматично поширюється вашим контактам, а їхні блоги — вам.

Щоб почитати блоги контактів чи написати повідомлення, відкрийте головне меню та оберіть «Блоги».

{{< break-do-not-translate >}}

![Написання допису в блозі, крок 1](/img/write-blog-post-1-cropped.png)

Щоб написати допис, торкніть значок «ручка» вгорі стрічки блогу.

{{< break-do-not-translate >}}

![Написання допису в блозі, крок 2](/img/write-blog-post-2-cropped.png)

Напишіть свій допис і торкніть «Опублікувати».

{{< break-do-not-translate >}}

![Стрічка блогу показує щойно створений допис](/img/write-blog-post-3-cropped.png)

Ваш новий допис з'явиться в стрічці блогу.

{{< break-do-not-translate >}}

![Поширення допису з блогу, крок 1](/img/reblog-1-cropped.png)

Щоб поширити допис із блогу, торкніть значок поширення в кутку допису.

{{< break-do-not-translate >}}

![Поширення допису з блогу, крок 2](/img/reblog-2-cropped.png)

Додайте необов'язковий коментар і торкніть «Поширити».

{{< break-do-not-translate >}}

![Поширення допису з блогу, крок 3](/img/reblog-3-cropped.png)

Поширений допис з'явиться в стрічці блогу з доданим вами коментарем.

{{< break-do-not-translate >}}

# RSS-стрічки

Briar дає змогу читати будь-який блог чи сайт новин, що публікує RSS-стрічку. Новини завантажуються через Tor для захисту вашої приватності. Статті з RSS-стрічок можна поширювати й коментувати так само, як дописи з блогів.

> **Підказка:** RSS — це формат, що дає сайтам змогу публікувати статті в такому вигляді, щоб їх було легко поширювати.

{{< break-do-not-translate >}}

![Імпорт RSS-стрічки, крок 1](/img/import-rss-feed-1-cropped.png)

Щоб імпортувати RSS-стрічку, відкрийте стрічку блогу та оберіть «Імпортувати RSS-стрічку» в меню.

{{< break-do-not-translate >}}

![Імпорт RSS-стрічки, крок 2](/img/import-rss-feed-2-cropped.png)

Введіть URL-адресу RSS-стрічки й торкніть «Імпортувати». Статті буде завантажено й додано до стрічки блогу. Це може зайняти кілька хвилин.

{{< break-do-not-translate >}}

![Стрічка блогу показує щойно імпортовану RSS-статтю](/img/import-rss-feed-3-cropped.png)

Коли публікуватимуться нові статті, Briar автоматично їх завантажуватиме. Імпортовані статті не поширюються вашим контактам, поки ви не поширите їх самостійно.

{{< break-do-not-translate >}}

![Керування RSS-стрічками, крок 1](/img/manage-rss-feeds-1-cropped.png)

Щоб керувати RSS-стрічками, відкрийте стрічку блогу та оберіть «Керувати RSS-стрічками» в меню.

{{< break-do-not-translate >}}

![Керування RSS-стрічками, крок 2](/img/manage-rss-feeds-2-cropped.png)

Торкніть значок «смітник», щоб вилучити стрічку. Імпортовані статті буде вилучено зі стрічки блогу — крім тих статей, які ви поширили.

{{< break-do-not-translate >}}

# Видалення контактів #

![Видалення контакту](/img/delete-contact-cropped.png)

Щоб видалити контакт, торкніть потрібне ім'я в переліку контактів та оберіть «Вилучити контакт» у меню.

> **Підказка:** для захисту вашої приватності, контакт не отримає сповіщень про видалення. Виглядатиме, ніби ви просто не в мережі.

{{< break-do-not-translate >}}

# Налаштування

![Перелік налаштувань](/img/manual_dark_theme_settings-cropped.png)

Щоб знайти налаштування, відкрийте головне меню та оберіть «Налаштування».
Тут можна персоналізувати поведінку Briar.

{{< break-do-not-translate >}}

## Тема

![Головне меню з темною темою](/img/manual_dark_theme_nav_drawer-cropped.png)

Briar дає змогу змінити палітру:

* **Світла:** Briar використовуватиме світлі кольори.
* **Темна:** Briar використовуватиме темні кольори.
* **Автоматично:** Briar змінюватиме палітру залежно від часу доби.
* **Усталена в системі:** Briar використовуватиме системну палітру.

{{< break-do-not-translate >}}

## З'єднатися через Інтернет (Tor) 

![Екран налаштувань, розділ про мережі](/img/manual_tor_settings-cropped.png)

> **Підказка:** Briar використовує Tor для інтернет-з'єднань. Tor — це світова волонтерська комп'ютерна мережа, що допомагає користуватись інтернетом приватно та обходити цензуру. «Мости» — це комп'ютери, через які буває можливо з'єднатися з Tor попри його блокування урядом чи інтернет-провайдером.

Ви можете обрати спосіб інтернет-з'єднання Briar:

* **Автоматично на підставі місцеперебування:** Briar обиратиме, як з'єднуватись, залежно від того, де ви зараз.
* **Tor без мостів:** Briar з'єднуватиметься з Tor прямо.
* **Tor через мости:** Briar використовуватиме мости для з'єднання з Tor.
* **Не з'єднуватись:** Briar не встановлюватиме жодних інтернет-з'єднань.

## Використовувати мобільну мережу

Briar дає змогу обрати, чи використовувати мобільні дані. Якщо вимкнете мобільні дані, Briar використовуватиме інтернет лише тоді, коли ви з'єднані з Wi-Fi.

## З'єднуватися через інтернет (Tor) лише під час заряджання

Briar може не використовувати інтернет, коли пристрій працює від батареї. Якщо ввімкнете цей параметр, Briar використовуватиме інтернет лише тоді, коли пристрій з'єднано з електромережею.

## Блокування екрану

![Екран налаштувань, розділ «Безпека»](/img/manual_app_lock-cropped.png)

> **Увага:** ця функція недоступна на Android версії 4.

Для захисту приватності, коли інші користуються вашим пристроєм, можете замкнути Briar, не виходячи з облікового запису. Це блокує використання Briar, доки ви не введете PIN-код, пароль або графічний ключ.

Briar використовує той же PIN, пароль чи графічний ключ, яким ви зазвичай розблоковуєте пристрій. Тож цей параметр буде вимкнено (затемнено), якщо ви ще не встановили PIN, пароль чи графічний ключ. Можете додати його в застосунку «Налаштування».

![Головне меню показує опцію «Заблокувати програму»](/img/manual_app_lock_nav_drawer-cropped.png)

Коли активовано параметр блокування екрану, опція «Заблокувати програму» з'являється в головному меню Briar. Можете використовувати цю опцію для замикання Briar без виходу з облікового запису.

{{< break-do-not-translate >}}

![Розблокування Briar](/img/manual_app_lock_keyguard.png)

Коли Briar заблоковано, для розблокування він запитає ваш PIN, пароль чи графічний ключ.

{{< break-do-not-translate >}}

## Блокування при неактивності

> **Увага:** ця функція недоступна на Android версії 4.

Можете налаштувати Briar на автоматичне блокування, коли ви не взаємодієте з ним протягом певного часу.
