---
title: "Manuale utente di Briar"
---

# Cos'è Briar?

Briar è un'app di messaggistica progettata per attivisti, giornalisti e chiunque altro abbia bisogno di un modo sicuro, facile e robusto di comunicare. A differenza delle app di messaggistica tradizionali, Briar non si basa su un server centrale - i messaggi sono sincronizzati direttamente tra i dispositivi degli utenti. Se non c'è internet, Briar può sincronizzare via Bluetooth o Wi-Fi, mantenendo attive le comunicazioni in caso di emergenza. Se c'è internet, Briar può sincronizzare tramite rete Tor, proteggendo gli utenti e le loro relazioni dalla sorveglianza.

# Installazione

Briar è [disponibile su Google Play](https://play.google.com/store/apps/details?id=org.briarproject.briar.android) per dispositivi Android.

> **Suggerimento:** se non sei sicuro di avere un dispositivo Android, controlla se ha l'app Play Store. Se è presente, allora è Android.

Se hai un dispositivo Android ma preferisci non usare Google Play, il sito di Briar ha istruzioni per installare l'app via [F-Droid](https://briarproject.org/fdroid.html) o un [download diretto](https://briarproject.org/apk.html).

# Creazione di un account

![Creazione di un account](/img/create-account.png)

Al primo avvio di Briar ti verrà chiesto di creare un account. Puoi scegliere qualsiasi nickname e password. La password deve essere di almeno 8 caratteri e difficile da indovinare.

> **Attenzione:** il tuo account Briar è memorizzato in modo sicuro nel tuo dispositivo, non in rete. Se disinstalli Briar o dimentichi la password, non c'è alcun modo di recuperare l'account.

Tocca "Crea account". Quando il tuo account è stato creato verrai portato all'elenco dei contatti.

{{< break-do-not-translate >}}

# Aggiunta di contatti

![Opzioni per aggiungere un contatto](/img/add-contact-options-cropped.png)

Per aggiungere un contatto, tocca l'icona + in basso a destra dell'elenco contatti.

Scegli una delle due opzioni che compaiono.

{{< break-do-not-translate >}}

## Aggiungi contatto distante

![Aggiunta di un contatto distante](/img/add-contact-remotely.png)

Copia il collegamento <code>briar://</code> ed invialo alla persona che vuoi aggiungere.
Puoi anche usare il pulsante "Condividi" per scegliere un'app per inviare il collegamento.

Incolla il collegamento che ricevi dalla persona che vuoi aggiungere nel campo di testo sottostante.
Clicca "Continua" e scegli un nickname per il nuovo contatto.

Poi vedrai una schermata "Richieste di contatto in attesa"
che ti informa sullo stato di ogni contatto in attesa.
Briar proverà a connetterti ai tuoi contatti regolarmente per aggiungerli.

Una volta che una connessione ha successo, verrete aggiunti alle rispettive liste di contatti.
Congratulazioni! Siete pronti a comunicare in modo sicuro.

Se Briar non riesce a connetterti al contatto entro 48 ore, l'elenco di contatti in attesa mostrerà il messaggio "Aggiunta del contatto fallita". Entrambi dovreste eliminare il contatto in attesa dall'elenco e aggiungere il rispettivo collegamento di nuovo.

{{< break-do-not-translate >}}

![Contatti in attesa](/img/add-contact-pending-cropped.png)

{{< break-do-not-translate >}}

## Aggiungi contatto vicino

![Aggiunta di un contatto, passo 1](/img/add-contact-1.png)

Un altro modo per aggiungere un contatto è quello di incontrare la persona che si desidera aggiungere. Ognuno di voi scansionerà un codice QR dallo schermo dell'altra persona. Questo assicura che vi connettete alla persona giusta, in modo che nessun altro possa impersonarvi o leggere i vostri messaggi.

Tocca "Continua" quando sei pronto per cominciare.

{{< break-do-not-translate >}}

![Aggiunta di un contatto, passo 2](/img/add-contact-2.png)

Inquadra il codice QR del contatto nel visualizzatore. Potrebbe essere necessario qualche secondo prima che la fotocamera metta a fuoco.

Quando la fotocamera ha scansionato il codice QR vedrai il messaggio "In attesa che il contatto scansioni e si colleghi". Ora il contatto dovrebbe scansionare il tuo codice QR.

{{< break-do-not-translate >}}

![L'elenco contatti con un nuovo contatto aggiunto](/img/contact-list-with-contact-cropped.png)

I vostri dispositivi si scambieranno informazioni e dopo pochi secondi verrete aggiunti alle rispettive liste di contatti. Congratulazioni! Siete pronti a comunicare in modo sicuro.

{{< break-do-not-translate >}}

# Messaggi ##

![Una conversazione privata](/img/manual_messaging-cropped.png)

Per inviare un messaggio privato, tocca il nome di un contatto nella lista contatti.

> **Nota:** tutti i messaggi in Briar sono criptati end-to-end, quindi nessun altro può leggerli.

Se il contatto non è in linea, il tuo messaggio verrà consegnato la prossima volta che sarete entrambi online.

{{< break-do-not-translate >}}

# Presentare i contatti ##

![Inizio di una presentazione](/img/introduction-1-cropped.png)

È possibile presentare i propri contatti l'uno all'altro attraverso Briar. Ciò permette loro di diventare contatti senza doversi incontrare. Per iniziare una presentazione, tocca il nome di un contatto nell'elenco contatti e scegli "Presenta" dal menu.

{{< break-do-not-translate >}}

![Scelta del secondo contatto](/img/introduction-2-cropped.png)

Poi, scegli l'altro contatto che vuoi presentare.

{{< break-do-not-translate >}}

![Aggiunta di un messaggio a entrambi i contatti](/img/introduction-3-cropped.png)

Aggiungi un messaggio facoltativo ai contatti, poi tocca "Presenta".

{{< break-do-not-translate >}}

![Una richiesta di presentazione](/img/introduction-5-cropped.png)

I tuoi contatti vedranno un messaggio che chiede loro se accettano la presentazione. Se entrambi accettano, saranno aggiunti alle rispettive liste di contatti e saranno in grado di comunicare in modo sicuro.

{{< break-do-not-translate >}}

# Gruppi privati ##

![Il menu principale con la funzione gruppi privati selezionata](/img/nav-drawer-private-groups.png)

Puoi usare Briar per chat di gruppo con i tuoi contatti. Per creare un gruppo, apri il menu principale e scegli "Gruppi privati". Si aprirà la lista dei gruppi privati. Tocca l'icona + per creare un nuovo gruppo.

{{< break-do-not-translate >}}

![Creazione di un gruppo privato, passo 1](/img/create-private-group-1-cropped.png)

Scegli un nome per il gruppo, poi tocca "Crea gruppo".

{{< break-do-not-translate >}}

![Creazione di un gruppo privato, passo 2](/img/create-private-group-2-cropped.png)

Poi scegli i contatti che vuoi invitare ad unirsi al gruppo. Premi il segno di spunta quando hai finito.

{{< break-do-not-translate >}}

![Creazione di un gruppo privato, passo 3](/img/create-private-group-3-cropped.png)

Aggiungi un messaggio facoltativo per i contatti scelti, poi tocca "Invia invito". I contatti vedranno un messaggio di invito ad unirsi.

{{< break-do-not-translate >}}

![La lista dei gruppi privati con un gruppo appena creato](/img/create-private-group-4-cropped.png)

Il nuovo gruppo verrà aggiunto alla tua lista dei gruppi privati. Questo elenco mostra tutti i gruppi di cui fai parte.

{{< break-do-not-translate >}}

![Una conversazione in un gruppo privato](/img/private-group-2.png)

I messaggi nei gruppi privati sono organizzati in thread. Qualsiasi membro può rispondere ad un messaggio o iniziare un nuovo thread.

L'autore del gruppo è l'unico che può invitare nuovi membri. Qualsiasi membro può abbandonare il gruppo. Se l'autore esce, il gruppo viene dissolto.

{{< break-do-not-translate >}}

# Forum

![Il menu principale con la funzione forum selezionata](/img/nav-drawer-forums.png)

Un forum è una conversazione pubblica. A differenza dei gruppi privati, chiunque si unisca ad un forum può invitare i propri contatti.

Per creare un forum, apri il menu principale e scegli "Forum". Si aprirà l'elenco dei forum. Tocca l'icona + per creare un nuovo forum.

{{< break-do-not-translate >}}

![Creazione di un forum](/img/create-forum-1-cropped.png)

Scegli un nome per il forum, poi tocca "Crea forum".

{{< break-do-not-translate >}}

![La lista dei forum con un forum appena creato](/img/create-forum-2-cropped.png)

Il nuovo forum verrà aggiunto alla lista. Questo elenco mostra tutti i forum a cui appartieni.

{{< break-do-not-translate >}}

![Condivisione di un forum, passo 1](/img/share-forum-1-cropped.png)

Per condividere un forum con i tuoi contatti, tocca il forum per aprirlo, poi tocca l'icona di condivisione.

{{< break-do-not-translate >}}

![Condivisione di un forum, passo 2](/img/share-forum-2-cropped.png)

Poi scegli i contatti con cui vuoi condividere il forum. Premi il segno di spunta quando hai finito.

{{< break-do-not-translate >}}

![Condivisione di un forum, passo 3](/img/share-forum-3-cropped.png)

Aggiungi un messaggio facoltativo per i contatti scelti, poi tocca "Condividi forum". I contatti vedranno un messaggio di invito ad unirsi.

{{< break-do-not-translate >}}

![Una conversazione in un forum](/img/forum-1.png)

I messaggi nei forum sono organizzati in thread. Qualsiasi membro può rispondere ad un messaggio o iniziare un nuovo thread.

Qualsiasi membro di un forum può invitare nuovi membri e qualsiasi membro incluso l'autore può abbandonare il forum. Il forum continua ad esistere fino a che l'ultimo membro abbandona.

{{< break-do-not-translate >}}

# Blog

{{< break-do-not-translate >}}

![Il menu principale con la funzione blog selezionata](/img/nav-drawer-blogs.png)

Il tuo account Briar ha un blog incorporato. Puoi usarlo per postare notizie ed aggiornamenti sulla tua vita. Il tuo blog viene condiviso automaticamente con i tuoi contatti e a sua volta i loro blog con te.

Per leggere i blog dei tuoi contatti o scrivere un post, apri il menu principale e scegli "Blog".

{{< break-do-not-translate >}}

![Scrittura di un post nel blog, passo 1](/img/write-blog-post-1-cropped.png)

Per scrivere un post, tocca l'icona della penna in cima al flusso dei blog.

{{< break-do-not-translate >}}

![Scrittura di un post nel blog, passo 2](/img/write-blog-post-2-cropped.png)

Scrivi il tuo post e tocca "Pubblica".

{{< break-do-not-translate >}}

![L'elenco dei blog con un nuovo post creato](/img/write-blog-post-3-cropped.png)

Il tuo nuovo post apparirà nel flusso dei blog.

{{< break-do-not-translate >}}

![Riblog di un post, passo 1](/img/reblog-1-cropped.png)

Per ribloggare un post, tocca l'icona riblog all'angolo del post.

{{< break-do-not-translate >}}

![Riblog di un post, passo 2](/img/reblog-2-cropped.png)

Aggiungi un commento facoltativo e tocca "Riblog".

{{< break-do-not-translate >}}

![Riblog di un post, passo 3](/img/reblog-3-cropped.png)

Il post ribloggato apparirà nel flusso dei blog con il tuo commento allegato.

{{< break-do-not-translate >}}

# Flussi RSS

Puoi usare Briar per leggere blog o siti di notizie che pubblicano flussi RSS. Gli articoli vengono scaricati via Tor per proteggere la tua privacy. Puoi ribloggare e commentare gli articoli dai flussi RSS, allo stesso modo dei post nei blog.

> **Nota:** RSS è un modo usato dai siti di pubblicare articoli in una forma facile da ripubblicare.

{{< break-do-not-translate >}}

![Importazione di un flusso RSS, passo 1](/img/import-rss-feed-1-cropped.png)

Per importare un flusso RSS, apri il flusso dei blog e scegli "Importa flusso RSS" dal menu.

{{< break-do-not-translate >}}

![Importazione di un flusso RSS, passo 2](/img/import-rss-feed-2-cropped.png)

Inserisci l'URL del flusso RSS e tocca "Importa". Gli articoli verranno scaricati e aggiunti al flusso dei blog. Può richiedere qualche minuto.

{{< break-do-not-translate >}}

![Il flusso dei blog con un nuovo articolo RSS importato](/img/import-rss-feed-3-cropped.png)

Quando vengono pubblicati nuovi articoli, Briar li scaricherà automaticamente. Gli articoli importati non vengono condivisi con i tuoi contatti a meno che non scegli di ribloggarli.

{{< break-do-not-translate >}}

![Gestione di flussi RSS, passo 1](/img/manage-rss-feeds-1-cropped.png)

Per gestire i tuoi flussi RSS, apri il flusso dei blog e scegli "Gestisci flussi RSS" dal menu.

{{< break-do-not-translate >}}

![Gestione di flussi RSS, passo 2](/img/manage-rss-feeds-2-cropped.png)

Tocca l'icona del cestino per rimuovere un flusso. Gli articoli importati verranno rimossi dal flusso dei blog, eccetto quelli che hai ribloggato.

{{< break-do-not-translate >}}

# Eliminazione di contatti #

![Eliminazione di un contatto](/img/delete-contact-cropped.png)

Per eliminare un contatto, tocca il suo nome nell'elenco e scegli "Elimina contatto" dal menu.

> **Nota:** per proteggere la tua privacy, al contatto non verrà detto che l'hai eliminato. Ti vedrà solo offline da quel momento in poi.

{{< break-do-not-translate >}}

# Impostazioni

![L'elenco di impostazioni](/img/manual_dark_theme_settings-cropped.png)

Per trovare le impostazioni, apri il menu principale e scegli "Impostazioni".
Qui puoi personalizzare la tua esperienza su Briar.

{{< break-do-not-translate >}}

## Tema

![Il menu principale con un tema scuro](/img/manual_dark_theme_nav_drawer-cropped.png)

Puoi cambiare lo schema di colori che usa Briar:

* **Chiaro:** Briar userà colori chiari.
* **Scuro:** Briar userà colori scuri.
* **Automatico:** Briar cambierà lo schema di colori in base all'ora del giorno.
* **Predefinito di sistema:** Briar lo schema di colori del sistema.

{{< break-do-not-translate >}}

## Connetti via internet (Tor)

![La sezione 'Reti' della schermata impostazioni](/img/manual_tor_settings-cropped.png)

> **Nota:** Briar usa Tor per connettersi ad internet. Tor è una rete di computer gestita da volontari in tutto il mondo per aiutare le persone ad accedere ad internet in modo privato e senza censure. I "bridge" sono computer che ti aiutano a connetterti a Tor se il tuo governo o fornitore di internet lo stanno bloccando.

Puoi controllare come Briar si connette ad internet:

* **Automatico in base alla posizione:** Briar sceglierà come connettersi in base alla tua posizione attuale.
* **Usa Tor senza bridge:** Briar si connetterà a Tor senza usare dei bridge.
* **Usa Tor con bridge:** Briar userà dei bridge per connettersi a Tor.
* **Non connettere:** Briar non si connetterà affatto ad internet.

## Usa dati mobili

Puoi controllare se Briar utilizza dati mobili. Se disattivi i dati mobili, Briar userà internet solo quando sei connesso alla Wi-Fi.

## Connetti via internet (Tor) solo durante la ricarica

Puoi controllare se Briar usa internet quando il tuo dispositivo sta usando la batteria. Se attivi questa opzione, Briar userà internet solo quando sei collegato alla presa di corrente.

## Blocco schermo

![La sezione 'Sicurezza' della schermata impostazioni](/img/manual_app_lock-cropped.png)

> **Nota:** questa funzione non è disponibile in Android 4.

Per proteggere la tua privacy quando altre persone usano il tuo dispositivo, puoi bloccare Briar senza disconnetterti. Ciò impedisce l'utilizzo di Briar fino a che inserisci un PIN, una sequenza o password.

Briar usa lo stesso PIN, sequenza o password che usi normalmente per sbloccare il dispositivo, quindi questa opzione sarà inattiva (grigia) se non hai ancora scelto un PIN, sequenza o password. Puoi usare le impostazioni del dispositivo per sceglierne uno.

![Il menu principale con l'opzione 'Blocca app'](/img/manual_app_lock_nav_drawer-cropped.png)

Quando è attiva l'impostazione di blocco schermo, verrà aggiunta un'opzione "Blocca app" al menu principale di Briar. Puoi usare questa opzione per bloccare Briar senza disconnetterti.

{{< break-do-not-translate >}}

![Sblocco di Briar](/img/manual_app_lock_keyguard.png)

Quando Briar è bloccato, ti verrà chiesto il PIN, la sequenza o password per sbloccarlo.

{{< break-do-not-translate >}}

## Tempo di inattività prima di bloccare lo schermo

> **Nota:** questa funzione non è disponibile in Android 4.

Puoi scegliere di bloccare Briar automaticamente quando non viene usato per un certo periodo di tempo.
