---
title: "Manual de utilizare Briar"
---

# Ce este Briar?

Briar este o aplicație de mesagerie concepută pentru activiști, jurnaliști și oricine altcineva care are nevoie de o modalitate sigură, ușoară și robustă de a comunica. Spre deosebire de aplicațiile de mesagerie tradiționale, Briar nu se bazează pe un server central, ci mesajele sunt sincronizate direct între dispozitivele utilizatorilor. Dacă nu este disponibilă o conexiune la internet, Briar poate realiza sincronizarea mesajelor prin Bluetooth sau Wi-Fi, permițând schimbul de informații într-o situație de criză. Când se reface conexiunea la internet, Briar poate realiza sincronizarea prin intermediul rețelei Tor, asigurând protecția utilizatorilor și a relațiilor lor împotriva supravegherii.

# Instalarea

Aplicația Briar este [disponibilă pe Google Play](https://play.google.com/store/apps/details?id=org.briarproject.briar.android) pentru dispozitivele cu Android.

> **Notă:** În cazul în care nu aveți certitudinea că folosiți un dispozitiv Android, verificați dacă este instalată aplicația Play Store. Dacă da, înseamnă că dispozitivul rulează Android.

Dacă aveți un dispozitiv Android, dar preferați să nu folosiți Google Play, site-ul Briar oferă instrucțiuni pentru instalarea acestei aplicații prin [F-Droid](https://briarproject.org/fdroid.html) sau [descărcare directă](https://briarproject.org/apk.html).

# Crearea unui cont

![Crearea unui cont](/img/create-account.png)

Când deschideți Briar pentru prima dată, vi se va cere să creați un cont. Puteți alege orice pseudonim și orice parolă. Parola trebuie să aibă cel puțin 8 caractere și să fie greu de ghicit.

> **Avertisment:** Contul Briar este stocat în siguranță pe dispozitivul dvs., nu în cloud. Dacă dezinstalați Briar sau uitați parola, nu există nicio modalitate de a recupera contul.

Atingeți „Creați un cont”. După crearea contului, veți fi direcționat către lista de contacte.

{{< break-do-not-translate >}}

# Adăugarea de contacte

![Opțiuni pentru adăugarea unui contact](/img/add-contact-options-cropped.png)

Pentru a adăuga un contact, atingeți pictograma plus din dreapta jos a listei de contacte.

Alegeți una dintre cele două opțiuni care apar.

{{< break-do-not-translate >}}

## Adaugă un contact de la distanță

![Adăugarea unui contact de la distanță](/img/add-contact-remotely.png)

Copiați linkul <code>briar://</code> și trimiteți-l persoanei pe care doriți să o adăugați.
De asemenea, puteți utiliza butonul „Partajare” pentru a alege o aplicație pentru trimiterea linkului.

Inserați linkul pe care l-ați primit de la persoana pe care doriți să o adăugați în câmpul de text de mai jos.
Dați clic pe „Continuare” și alegeți un pseudonim pentru noul contact.

În continuare, veți vedea un ecran „Cereri de contact în așteptare”.
care vă informează cu privire la starea fiecărui contact în așteptare.
Briar va încerca să se conecteze în mod regulat la contactele dvs. pentru a le adăuga.

Odată ce o conexiune reușește, contactele vor fi adăugate unele în listele celorlalte.
Felicitări! Puteți comunica în siguranță.

Dacă Briar nu se poate conecta la contact după 48 de ore, lista de contacte în așteptare va afișa mesajul „Adăugarea contactului a eșuat”. Ambele persoane trebuie să șteargă contactul în așteptare din listă și să adauge din nou linkul primit de la cealaltă parte.

{{< break-do-not-translate >}}

![Contacte în așteptare](/img/add-contact-pending-cropped.png)

{{< break-do-not-translate >}}

## Adăugați un contact din apropiere

![Adăugarea unui contact, pasul 1](/img/add-contact-1.png)

O altă modalitate de a adăuga un contact este să vă întâlniți cu persoana pe care doriți să o adăugați. Fiecare va scana un cod QR de pe ecranul celeilalte persoane. Procedând în acest mod, aveți siguranța că vă conectați cu persoana potrivită, astfel încât nimeni altcineva nu se poate substitui dvs. sau nu vă poate citi mesajele.

Atingeți „Continuare” când sunteți gata să începeți.

{{< break-do-not-translate >}}

![Adăugarea unui contact, pasul 2](/img/add-contact-2.png)

Poziționați corect codul QR al contactului în vizor. Este posibil să trebuiască să așteptați câteva secunde pentru ca aparatul foto să focalizeze.

Când camera a scanat codul QR, veți vedea mesajul „Se așteaptă scanarea de către contact și conectarea”. Acum, contactul trebuie să scaneze codul dvs. QR.

{{< break-do-not-translate >}}

![Lista de contacte afișând un contact nou adăugat](/img/contact-list-with-contact-cropped.png)

Dispozitivele dvs. vor face schimb de informații și, după câteva secunde, se va realiza adăugarea unuia la lista de contacte a celuilalt. Felicitări! Puteți comunica în siguranță.

{{< break-do-not-translate >}}

# Mesagerie ##

![O conversație privată](/img/manual_messaging-cropped.png)

Pentru a trimite un mesaj privat, atingeți ușor numele unui contact din lista de contacte.

> **Notă:** Toate mesajele din Briar sunt criptate integral, astfel încât nimeni altcineva nu le poate citi.

Dacă persoana de contact este offline, mesajul va fi transmis data viitoare când ambele persoane sunt online.

{{< break-do-not-translate >}}

# Prezentarea contactelor##

![Începeți o prezentare](/img/introduction-1-cropped.png)

Puteți să realizați prezentarea contactelor între ele prin Briar. Astfel, pot deveni contacte fără a fi nevoie să se întâlnească. Pentru a începe o prezentare, atingeți numele unui contact din lista de contacte și alegeți „Faceți prezentarea” din meniu.

{{< break-do-not-translate >}}

![Alegerea celui de-al doilea contact](/img/introduction-2-cropped.png)

Apoi, alegeți cealaltă persoană de contact pe care doriți să o prezentați.

{{< break-do-not-translate >}}

![Adăugarea unui mesaj pentru ambele contacte](/img/introduction-3-cropped.png)

Adăugați un mesaj opțional pentru persoanele de contact, apoi atingeți „Faceți prezentarea”.

{{< break-do-not-translate >}}

![O cerere de prezentare](/img/introduction-5-cropped.png)

Contactele dvs. vor vedea un mesaj în care vor fi întrebate dacă acceptă sau nu prezentarea. Dacă ambele acceptă, se va efectua adăugarea în lista de contacte a celeilalte părți și vor putea comunica în siguranță.

{{< break-do-not-translate >}}

# Grupuri private ##

![Meniul principal în care apare selectată funcția Grupuri private](/img/nav-drawer-private-groups.png)

Puteți utiliza Briar pentru conversații în grup cu contactele dvs. Pentru a crea un grup, deschideți meniul principal și alegeți „Grupuri private”. Se va deschide lista cu grupurile private. Atingeți pictograma plus pentru a crea un grup nou.

{{< break-do-not-translate >}}

![Crearea unui grup privat, pasul 1](/img/create-private-group-1-cropped.png)

Alegeți un nume pentru grup, apoi atingeți „Creați grup”.

{{< break-do-not-translate >}}

![Crearea unui grup privat, pasul 2](/img/create-private-group-2-cropped.png)

Apoi, selectați contactele pe care doriți să le invitați să se alăture grupului. Apăsați pictograma bifă când ați terminat.

{{< break-do-not-translate >}}

![Crearea unui grup privat, pasul 3](/img/create-private-group-3-cropped.png)

Adăugați un mesaj opțional pentru contactele selectate, apoi atingeți „Trimiteți invitația” . Contactele vor vedea un mesaj prin care vor fi invitate să se alăture.

{{< break-do-not-translate >}}

![Lista grupurilor private afișând un grup nou creat](/img/create-private-group-4-cropped.png)

Noul grup va fi adăugat la lista dvs. de grupuri private. Această listă afișează toate grupurile din care faceți parte.

{{< break-do-not-translate >}}

![O conversație într-un grup privat](/img/private-group-2.png)

Mesajele din grupurile private sunt organizate în fire de conversație. Orice membru poate răspunde la un mesaj sau poate începe un fir nou.

Creatorul grupului este singurul care poate invita noi membri. Orice membru poate părăsi grupul. În cazul în care creatorul pleacă, grupul se dizolvă.

{{< break-do-not-translate >}}

# Forumuri

![Meniul principal în care apare selectată funcția Forumuri](/img/nav-drawer-forums.png)

Un forum este o conversație publică. Spre deosebire de un grup privat, oricine se alătură unui forum își poate invita propriile contacte.

Pentru a crea un forum, deschideți meniul principal și selectați „Forumuri”. Se va deschide lista cu forumuri. Atingeți pictograma plus pentru a crea un forum nou.

{{< break-do-not-translate >}}

![Crearea unui forum](/img/create-forum-1-cropped.png)

Alegeți un nume pentru forum, apoi atingeți „Creați un forum”.

{{< break-do-not-translate >}}

![Lista forumurilor afișând un forum nou creat](/img/create-forum-2-cropped.png)

Noul forum va fi adăugat la lista de forumuri. Această listă conține toate forumurile din care faceți parte.

{{< break-do-not-translate >}}

![Partajarea unui forum, pasul 1](/img/share-forum-1-cropped.png)

Pentru a partaja un forum cu contactele dvs., atingeți forumul pentru a-l deschide, apoi atingeți pictograma de partajare.

{{< break-do-not-translate >}}

![Partajarea unui forum, pasul 2](/img/share-forum-2-cropped.png)

Apoi selectați contactele cu care doriți să partajați forumul. Apăsați pictograma bifă când ați terminat.

{{< break-do-not-translate >}}

![Partajarea unui forum, pasul 3](/img/share-forum-3-cropped.png)

Adăugați un mesaj opțional pentru contactele alese, apoi atingeți „Partajare forum”. Contactele vor vedea un mesaj prin care vor fi invitate să se alăture.

{{< break-do-not-translate >}}

![O conversație pe un forum](/img/forum-1.png)

Mesajele din forumuri sunt organizate în fire de conversație. Orice membru poate răspunde la un mesaj sau poate începe un fir nou.

Orice membru al unui forum poate invita noi membri și orice membru, inclusiv creatorul, poate părăsi forumul. Forumul continuă să existe până la plecarea ultimului membru.

{{< break-do-not-translate >}}

# Bloguri

{{< break-do-not-translate >}}

![Meniul principal în care apare selectată funcția Bloguri](/img/nav-drawer-blogs.png)

Contul dvs. Briar are un blog încorporat. Îl puteți folosi pentru a posta știri și noutăți despre viața dvs. Blogul este partajat automat cu contactele dvs., iar blogurile lor sunt partajate cu dvs.

Pentru a citi blogurile contactelor dvs. sau pentru a scrie o postare, deschideți meniul principal și selectați „Bloguri”.

{{< break-do-not-translate >}}

![Scrierea unui articol de blog, pasul 1](/img/write-blog-post-1-cropped.png)

Pentru a scrie o postare, atingeți pictograma stilou din partea de sus a fluxului de blog.

{{< break-do-not-translate >}}

![Scrierea unui articol de blog, pasul 2](/img/write-blog-post-2-cropped.png)

Scrieți postare și atingeți „Publicare”.

{{< break-do-not-translate >}}

![Fluxul de blog afișând o postare nou creată](/img/write-blog-post-3-cropped.png)

Noua dvs. postare va apărea în fluxul de blog.

{{< break-do-not-translate >}}

![Republicarea unei postări, pasul 1](/img/reblog-1-cropped.png)

Pentru a republica o postare, atingeți pictograma pentru repostare din colțul postării.

{{< break-do-not-translate >}}

![Republicarea unei postări, pasul 2](/img/reblog-2-cropped.png)

Opțional. puteți adăuga un comentariu, după care atingeți butonul de repostare (Reblog).

{{< break-do-not-translate >}}

![Republicarea unei postări, pasul 3](/img/reblog-3-cropped.png)

Postarea republicată pe alt blog va apărea în fluxul de blog cu comentariul dvs. atașat.

{{< break-do-not-translate >}}

# Fluxuri RSS

Puteți utiliza Briar pentru a citi orice blog sau site de știri care publică un flux RSS. Articolele sunt descărcate prin Tor pentru protejarea confidențialității dvs. Puteți reposta articole din fluxurile RSS și puteți adăuga comentarii la acestea la fel cum procedați în cazul articolelor de blog.

> **Notă:** RSS este o modalitate prin care site-urile pot publica articole într-o formă ușor de republicat.

{{< break-do-not-translate >}}

![Importarea unui flux RSS, pasul 1](/img/import-rss-feed-1-cropped.png)

Pentru a importa un flux RSS, deschideți fluxul de blog și alegeți „Importare flux RSS” din meniu.

{{< break-do-not-translate >}}

![Importarea unui flux RSS, pasul 2](/img/import-rss-feed-2-cropped.png)

Introduceți adresa URL a fluxului RSS și atingeți „Importare”. Articolele vor fi descărcate și adăugate la fluxul de blog. Acest lucru poate dura câteva minute.

{{< break-do-not-translate >}}

![Fluxul de blog afișând un articol RSS recent importat](/img/import-rss-feed-3-cropped.png)

Când se publică articole noi, Briar le va descărca automat. Articolele importate nu sunt partajate cu contactele dvs. decât dacă alegeți să le republicați.

{{< break-do-not-translate >}}

![Gestionarea fluxurilor RSS, pasul 1](/img/manage-rss-feeds-1-cropped.png)

Pentru a vă gestiona fluxurile RSS, deschideți fluxul de blog și selectați „Gestionare fluxuri RSS” din meniu.

{{< break-do-not-translate >}}

![Gestionarea fluxurilor RSS, pasul 2](/img/manage-rss-feeds-2-cropped.png)

Atingeți pictograma cu coșul de gunoi pentru a elimina un flux. Articolele importate vor fi eliminate din fluxul de blog, cu excepția articolelor pe care le-ați repostat.

{{< break-do-not-translate >}}

# Ștergerea contactelor #

![Ștergerea unui contact](/img/delete-contact-cropped.png)

Pentru a șterge un contact, atingeți numele contactului din lista de contacte și selectați „Ștergere contact” din meniu.

> **Notă:** Pentru protejarea confidențialității dvs., persoana de contact nu va fi notificată că ați șters-o. De acum înainte, vă va vedea doar ca fiind offline.

{{< break-do-not-translate >}}

# Setări

![Lista de setări](/img/manual_dark_theme_settings-cropped.png)

Pentru a găsi setările, deschideți meniul principal și selectați „Setări”.
Aici puteți personaliza experiența dvs. Briar.

{{< break-do-not-translate >}}

## Temă

![Meniul principal într-o temă întunecată](/img/manual_dark_theme_nav_drawer-cropped.png)

Puteți schimba schema de culori din Briar:

* **Luminos:** Briar va folosi culori deschise.
* ** Întunecat:** Briar va folosi culori închise.
* **Automat:** Briar va schimba schema de culori în funcție de momentul din zi.
* **Setări implicite sistem:** Briar va folosi schema de culori a sistemului.

{{< break-do-not-translate >}}

## Conectare prin internet (Tor)

![Secțiunea „Rețele” din ecranul de setări](/img/manual_tor_settings-cropped.png)

> **Notă:** Briar folosește Tor pentru a se conecta la internet. Tor este o rețea de computere administrată de voluntari din întreaga lume pentru a ajuta oamenii să aibă acces la internet în mod privat și fără cenzură. „Punțile” sunt computere care vă pot ajuta să vă conectați la Tor dacă guvernul sau furnizorul de internet blochează accesul.

Puteți controla modul în care Briar se conectează la internet:

* **Automat în funcție de locație:** Briar va alege cum să se conecteze în funcție de locația dvs. curentă.
* **Utilizați Tor fără punți:** Briar se va conecta la Tor fără a utiliza punți.
* **Utilizați Tor cu punți:** Briar va folosi punți pentru a se conecta la Tor.
* **Nu vă conectați:** Briar nu se va conecta deloc la internet.

## Utilizați datele mobile

Puteți controla dacă doriți ca Briar să folosească date mobile sau nu. Dacă dezactivați datele mobile, Briar va accesa internetul doar când vă conectați la o rețea Wi-Fi.

## Conectare prin internet (Tor) numai în timpul încărcării

Puteți controla dacă doriți ca Briar se conecteze la internet sau nu în timp ce dispozitivul funcționează pe baterie. Dacă activați această setare, Briar va accesa internetul numai când dispozitivul este conectat la o sursă de alimentare.

## Blocarea ecranului

![Secțiunea „Securitate” din ecranul de setări](/img/manual_app_lock-cropped.png)

> **Notă:** Această funcție nu este disponibilă pe Android 4.

Pentru protejarea confidențialității dvs. când alte persoane folosesc dispozitivul dvs., puteți bloca Briar fără să vă deconectați. Acest lucru împiedică utilizarea Briar până când introduceți un cod PIN, un model sau o parolă.

Briar utilizează codul PIN, modelul sau parola pe care le folosiți în mod normal pentru a deblocarea dispozitivului, astfel încât această setare va fi dezactivată (estompată) dacă nu ați selectat încă un PIN, un model sau o parolă. Pentru configurarea uneia dintre aceste opțiuni, puteți utiliza meniul Setări al dispozitivului.

![Meniul principal afișând opțiunea „Blocare aplicație”](/img/manual_app_lock_nav_drawer-cropped.png)

Când setarea de blocare a ecranului este activată, în meniul principal al Briar va fi adăugată opțiunea „Blocare aplicație”. O puteți folosi pentru a bloca Briar fără a vă deconecta.

{{< break-do-not-translate >}}

![Deblocarea Briar](/img/manual_app_lock_keyguard.png)

Când aplicația Briar este blocată, vi se va cere codul PIN, modelul sau parola pentru a o debloca.

{{< break-do-not-translate >}}

## Durata de inactivitate până la blocarea ecranului

> **Notă:** Această funcție nu este disponibilă pe Android 4.

Puteți alege să blocați Briar automat când aplicația nu a fost utilizată o anumită perioadă de timp.
